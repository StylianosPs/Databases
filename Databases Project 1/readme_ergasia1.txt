Μέλη ομάδας:
Στυλιανός Ψαρά sdi1800226


Την οντότητα εστιατόριο επιλέξαμε να την συνδέσουμε με την οντότητα εργαζόμενος χρησιμοποιώντας την συσχέτιση ένα προς πολλά. Ο λόγος είναι, γιατί κάθε εστιατόριο απασχολεί ένα σύνολο από
ανθρώπους, ενώ κάθε εργαζόμενος έχει την δυνατότητα να εργαστεί μόνο σε ένα εστιατόριο της αλυσίδας. Επιπλέον, η συσχέτιση μεταξύ τους είναι identifying, διότι ένα εστιατόριο δεν μπορεί να 
λειτουργήσει χωρίς υπαλλήλους. Ακόμη, στο εστιατόριο προσθέσαμε ένα ξένο κλειδί, το οποίο είναι ο κωδικός του εργαζομένου (διευθυντή), έτσι ώστε κάθε φορά να αποθηκεύεται και ο διευθυντής 
του εστιατορίου.

Στην συνέχεια, συσχετίσαμε τις οντότητες εργαζόμενος και μηνιαίο πρόγραμμα με συσχέτιση ένα προς ένα, επειδή ο κάθε εργαζόμενος θα έχει μόνο ένα μηνιαίο πρόγραμμα, όπου εκεί θα καταγράφο-
νται οι βάρδιες του και κάθε πρόγραμμα θα αντιστοιχεί σε ένα μόνο εργαζόμενο, έτσι ώστε να προστατεύονται προσωπικά στοιχεία (π.χ. μισθός).

Ακολούθως, συνδέσαμε τις οντότητες εστιατόριο και προμηθευτής μεταξύ τους, για το λόγο ότι ένα εστιατόριο δεν μπορεί να λειτουργήσει χωρίς την ύπαρξη υλικών αγαθών, συνεπώς και χωρίς την 
ύπαρξη προμηθευτών (αφού αυτοί έχουν την ευθύνη να παρέχουν τις πρώτες ύλες).

Τον προμηθευτή τον ενώσαμε με τις πρώτες ύλες με identifying συσχέτιση, γιατί ένας προμηθευτής δεν μπορεί να δουλέψει αν δεν υπάρχουν πρώτες ύλες. Επίσης, είναι ένα προς πολλά συσχέτιση,
γιατί ένας προμηθευτής μπορεί να πουλήσει πολλών ειδών πρώτες ύλες(π.χ. λαχανικά και φρούτα), όμως μια πρώτη ύλη θα πωλείται από ένα προμηθευτή. Επιπρόσθετα, κάθε εστιατόριο θα έχει την δυ-
νατότητα να κάνει πολλές παραγγελίες (identifying συσχέτιση -> ένα προς πολλά), όπου κάθε παραγγελία θα αποτελείται από διάφορα είδη πρώτων υλών ( identifying -> πολλά προς πολλά). Η ποσό-
τητα πρώτης ύλης τέθηκε σαν χαρακτηριστικό στην συσχέτιση παραγγελίας και πρώτης ύλης. Τέλος, για να υλοποιήσουμε την εξής φράση "το εστιατόριο θα πληρώνει τον κάθε προμηθευτή", συνδέσαμε
την οντότητα εστιατόριο με τις πληρωμές και στην συνέχεια τις πληρωμές με τους προμηθευτές.


Κάθε πιάτο περιέχει πρώτες ύλες (identifying συσχετιση -> πολλά προς πολλά, αφού ένα πιάτο αποτελείται από διάφορα συστατικά και κάθε πρώτη ύλη μπορεί να χρησιμοποιηθεί σε διαφορε-
τικά πιάτα.) και η ποσότητα της κάθε πρώτης ύλης που υπάρχει στο κάθε πιάτο, θα αποτελεί χαρακτηριστικό στην συσχέτιση των 2 οντοτήτων.

Για τους πελάτες είναι απαραίτητο να γνωρίζουμε τον σερβιτόρο που τους έχει εξυπηρετήσει, καθώς και το εστιατόριο που έχουν επισκεφθεί. Γι΄αυτό τον λόγο δημιουργήσαμε μια non - identifying 
συσχέτιση μεταξύ πελατών και εργαζομένων (η ύπαρξη του ενός δεν εξαρτάται από τον άλλο), έτσι ώστε η οντότητα πελάτη να υιοθετεί σαν ξένα κλειδιά τον κωδικό του εργαζομένου και τον κωδικό 
του εστιατορίου. Κάθε πελάτης έχει την δυνατότητα να κάνει παραγγελίες ανά τακτά χρονικά διαστήματα, όμως η κάθε παραγγελία είναι ξεχωριστή για κάθε πελάτη, αφού ο κάθε πελάτης θα κάνει το
δικό του λογαριασμό. Συνεπώς, η σύνδεση μεταξύ τους είναι ένα προς πολλά (identifying). Επίσης, στις παραγγελίες βάλαμε σαν ξένο κλειδί το κωδικό του εστιατορίου, γιατί είναι απαραίτητο να 
γνωρίζουμε το εστιατόριο που έχει γίνει η παραγγελία. Επίσης, η κάθε παραγγελία εξαρτάται από την οντότητα πιάτα, αφού χωρίς την ύπαρξη τους δεν θα μπορούσε να γίνει καμιά παραγγελία 
(identifying -> πολλά προς πολλά, γιατί ένας πελάτης μπορεί να παραγγείλει πολλών ειδών πιάτα και κάθε πιάτο μπορεί να σερβιριστεί σε διαφορετικούς πελάτες). Η ποσότητα κάθε πιάτου θα απο-
τελεί χαρακτηριστικό στην συσχέτιση παραγγελίας και πιάτου. Τέλος, την πληρωμή την συσχετίσαμε με τους πελάτες με identifying ( αν δεν υπάρχουν πελάτες, τότε δεν θα γίνονται ούτε παραγγελίες
άρα δεν θα γίνονται ούτε πληρωμές) και συγκεκριμένα είναι ένα προς ένα, αφού στο όνομα κάθε πελάτη θα δημιουργείται ένας λογαριασμός.

Την αξιολόγηση την συνδέσαμε με τους πελάτες με identifying συσχέτιση, επειδή μια αξιολόγηση δεν μπορεί να υπάρξει χωρίς τον πελάτη (αφού αυτός θα αξιολογήσει το εστιατόριο). Ακόμη η συσχέ-
τιση είναι ένα προς ένα, γιατί κάθε μοναδική αξιολόγηση προέρχεται από ένα πελάτη, ενώ κάθε πελάτης κάνει μια αξιολόγηση κάθε φορά που επισκέπτεται ένα εστιατόριο της αλυσίδας.

Την υπηρεσία υγειονομικών ελέγχων (σαν οντότητα την ονομάσαμε έλεγχο) την συνδέσαμε με το εστιατόριο με non-identifying, για το λόγο ότι ένα εστιατόριο μπορεί να λειτουργήσει και χωρίς την
ύπαρξη της υπηρεσίας υγειονομικού ελέγχου, καθώς αντίστοιχα και ο υγειονομικός έλεγχος.
 